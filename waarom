Ik heb gekozen voor Express.js omdat het een minimalistisch en flexibel framework is voor Node.js, wat het ideaal maakt voor het bouwen van snelle en effeciënte webapplicaties en API’s. Express heeft een grote community en veel documentatie, dus als je vastloopt is er altijd wel een oplossing te vinden. Dit gaf me meteen een goed gevoel bij het kiezen van dit framework, vooral omdat ik nog niet veel ervaring had met backend ontwikkeling. 

Wat me verder opviel, is de eenvoud en snelheid van Express.js. Het is heel lichtgewichtig, wat betekent dat je alleen de modules installeert die je echt nodig hebt, zonder onnodige extra’s. Dit zorgt voor een goede performace. Ook was het installeren en opzetten van een server erg snel en simpel, wat het ideaal maakt voor kleinere projecten of prototypes. 

Express werkt goed met moderne webtechnologieën zoals JSON, wat essentieel is voor API’s. De flexibliteit van Express maakt het ook makkelijk om het uit te breiden als je later complexere functionaliteiten nodig hebt. Al met al is het voor mijn project een uitstekende keuze gebleken vanwege de gebruiksvriendelijkheid en de kracht die het biedt, zelfs voor een relatief simpele opzet. 
